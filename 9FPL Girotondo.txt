gira e rigira, in tondo, il girotondo:
	è bello, è grande, è terribile, il mondo:
dieci chiamano gli anni, più i duemila:
	uno via l'altro, è già una lunga fila:
c'era già l'uomo, tanto tempo fa:
	se ci va bene, molto durerà:
è sera, è proprio tardi, e tu sei stanco:
	farò, per te, il pagliaccio cantimbanco:
dalla finestra entra lume di luna:
	è una lucina che porta fortuna:
anche le stelle sono accese, su:
	finito è il giorno, e il sole non c'è più:
e adesso io dico, a te, la buona notte:
	sogna storie via storie, e crude, e cotte: