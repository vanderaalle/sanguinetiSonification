1 × 8 = 8

scelgo un'ARA palindroma, che è povera:
calcola i punti, che cresce: e tu annovera
anche il valore delle sue caselle:
replico CARA a un po' di ARABE belle:
ammetto che mi BEO con entusiasmo:
beato è il metagramma e il metaplasmo:
è BAR, allora, cancrizzante: è BARA:
oulipoide metastasi mi è amara:


1 × 9 = 9

accetto ASTRO + NAVE: è detta, è fatta:
se, sillabando, però, contraffatta
te la trasformo in VENA, e tento un VARO,
recuperando un NOVE, e un ARO, e un TARO,
ogni confine è fratto: e un ANTRO io trovo:
nano è un NASO tra NOTE, e, NOTA, è nuovo:
accenno un AVE molto salmodiato,
voglio un VATE canoro e spettinato:
è NATA già una ROSA, un VASO è NATO:


1 × 10 = 10

apro con l'ARCO e chiuso in un BALENO,
rovescio un ORCO e un'ORCA che è OCRA: e CENO:
contamino una BARCA in un CANALE,
oppilata in un ANO assai BANALE:
bacio, ché non mi CALE, un CARO CANE:
ascolto un CORO a NOLO, e CALO LANE:
lodo un BACO e un CORANO ottavo o NONO,
evito un NARCO-, un NECRO-, un BLENO-, un CRONO-:
nutro, Ennio, una BALENA in NERO CONO:
oh, che ACRE CLONE! io mi COLO! io mi CLONO!