è il segno, con il suono, che significa:
con il sogno (e l'immagine si smaga):
poi, con il suono, il rapper si ramifica,
e l'anarchia si struttura: e si svaga

in strutturati complessi: verifica
caos, il caso: (e caos, cosa vaga,
è causa): (è cosa viva): e si vivifica
(ma con il suono): è scena che divaga

(e ci divide): (e ci inscena): ma il suono
è l'attore: che agisce: (e viene agito,
e si agita): (è agitato): e questo è buono,

che, con il suono, è trito: e il rito è il mito:
(paludi! oh, labirinti!): e, quindi, il tuono
(che è tono - e ottavia è ottavia -), qui, è finito…